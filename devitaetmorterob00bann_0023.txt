ROBERTI ROLLOCI. 5

deterioris notae pictor sim, qui tam illustris effigiei lineamenta meo
caelo ac penicillo ducam, Deo tamen auspice ac propitio, aggrediar

tenui illa ac exili facultate qua valeo.

ROBERTUS ROLLOCUS natus anno 1555. inclyta LEVING-
sTONIORUM familia oriundus, parentibus celebribus satis, ac decoris,
inter binos quos habuerat fratres aetatis mediae fuit. Pater DAVID
ROLLOCUS‚ quod aliquam in Republica literaria suavitatem ipse hau-
sisset, filios suos omnium, artium liberalium cultura excolendos cura-
vit. Inprimis ei curae fuit hic ROBERTUS‚ quod aliqua futurae egre-
giae in eo indolis praesagia praesensisset: eum Stel-linum amandat
scholis trivialibus expoliendum, tradiditque ΤΗΟΜΑΕ BUCHANANO
Sterlinensi Ludimagistro‚ sub quo tam illustre ingenii specimen
in ipsa juventa edidit, tam compto morum decore nituit, ut absque
rigidiori disciplina in officio permaneret. THOMAE autem BUCHA-
NANI affectum, mellita indolis suae suavitate ita in se convertit, ut
perpetuis incrementis adauctus ad vitae usque periodum nunquam
exoleverit. Ubi Sterlini in studiis humanioribus satis maturuis-
set, Andreapolin commigrat, ad studia sublimiora Philosophica
nimirum capessenda. Ingressus autem Academiam cognomento Sal-
vatorianam, in ea quadriennii curriculum Philosophicum emensus

est, ubi quae prius in eo scintillarunt virtutes, indies splenduerant :

