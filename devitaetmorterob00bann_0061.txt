ROBERTI ROLLOCI. 43

Limnuchum secesserant) ira vehementissime exarserat, quo factum
ut Ecclesia et Respublica in magnum et anceps periculum devolve—
rentur. Squalida tum ac lugubris rerum conditio trucem lacryma-
bilemque faciem spectantibus praebuerat. Cum in turbis hisce com-
ponendis complures operam ac oleum perdidissent eluxit tandem
tanquam sidus salutare sanctissima Rolloci prudentia, pietate, mo-
destia, humilitate eondita3 quae tantum regii pectoris possedit ut ejus
animum in Edinburgenses asperiorem ac multorum judicio impla-
cabilem, lenierit, Ecclesiam ex incendio, Rempublicam ex conflagra-
tione eruerit. Sed quamvis Rolloco exinde creverit existimatio, quod
turbulenta hac tempestate Ecclesiae lugubria detraxerit, et turbata ad
pristinum statum reduxerit, res tamen sigillatim ab eo gestas prae-
tereo, ne cogar longiorem illius temporis historiam pertexere, et ab
instituto supra quam par esset digredi. Res Rolloci assiduis vigiliis
ac indefessis laboribus compositas insecuta est Synodus Taodunen-
sis, quam visum Regi sua praesentia ornare. Synodo praeses omni—
um suffragio Rollocus deligitur. Ibi quae Synodo Perthi non multo
ante habita severius in speciem decreta videbantur benigniorem in-
terpretationem sortita sunt. Flagitat Rex vellet Synodus nonnullos
designare qui excubiaspro Ecclesia agerent, ne quid ea detrimenti
caperet. Confestim pedibus itur in hanc sententiam pietate ac pru-

dentia eminentiores quosdam deligendos quibus provincia haec de-

