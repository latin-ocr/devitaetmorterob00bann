34 VITA ET OBITUS

octavam qua adeunda erat concio, eos continuo exercuit, et a meridie
ex quo a pomeridiana concione reditum est (post repetitas quas in
templo audierant conciones) rationem exigebat. Deinde Catechesin
Palatinatus eorum mentibus diligenter inculcavit, et textus Scripturae
selectos perspicue interpretatus est, adhibita etiam accurata analysi ;
qua facillime mentem Spiritus Sancti assequi possent t nihilque
omisit eorum quae ad Dei cognitionem et timorem adolescentium ani-
mis imprimendum facere possint quibus ipsius laboribus felici suc-
cessu abunde benedixit Deus. Neque tamen haec tanta in studiis
pietatis sedulitas quicquam remorata est ordinaria humanitatis aut
philosophiae studia. Nam toto quadriennii curriculo, postquam in
Graecae linguae cognitione probe eos instituisset, summa cura et soli-
citudine Aristotelis contextum singulis hebdomadae diebus discipu-
lis praelegit, exorsus ab Organo Logico, Ethica Nichomacheia et Phy-
sica percurrit, quibus adjecit etiam Arithmeticae principia, doctri-
nam de Anatomia corporis humani, de Sphaera (accurate exposito
textu J oannis De Sacro Bosco), de Geographia, ut mirum videri pos—
sit, aut potuisse eum tam multa docere, aut discipulos discere, qui
tamen (Deo ipsius laboribus benedicente) ita in singulis hisce profece-
runt, ut non minus parati essent de unoquoque rationem reddere quam
si ei soli neglectis reliquis incubuissent : Sed in tanta alacritate ac

animorum promptitudine quanta tum in adolescentibus fuit quid

