ROBERTI ROLLOCI. 7

referunt. *Senatus ubi hoc rescisset, blande ROLLOCUM invitat, vel-
let tantum opuS, cum ad Ecclesiae, tum Reipublicae insigne emolu-
mentum auspicari, se nulla in re ei defuturum, quibuscunque posset
officiis ornaturum, tandem ejus adventum impetrat. Anno eodem
Edinburgum trajicit ROLLOCUS, humaniterque, (ut par erat) a
Senatu excipitur.

Ineunte hyeme provinciam hanc adoritur, classemque ipse in-
choat: vulgata autem fama erectae Edinburgi Academiae, turma-
tim ex omnibus regni angulis Edinburgum confluunt qui studia
Philosophica ambiebant, in unam classem coalescunt. Ex iis autem
plerosque laxiori trivialium scholarum disciplina effrenes, in limine
rigida severitate mire compescuit, severitatem tamen insita quadam
sibi clementia prudenter temperavit Îµ doctrinam autem qua eos im-
buit, disciplinam qua coercuit, Religionis condimento sic miscuit, ut
guttatim tenellis juvenum animis pietatem instillaret. In hoc enim
inprimis omnes nervos intendit ut discipulos suos sanctimoniae cha-
ractere insigniret, nec conatum tam pium successus frustrabatur,
tantum siquidem hortationibus, praelectionibus sacris, quibus alia
studia distinxerat, profecit, ut efferatos juvenum animos cicurarit,
ac in sancti obsequii gyrum redegerit. Ubi quadriennio ad curri-
culi Philosophici exitum classem hanc perduxisset, ejus singulos ad

examinationis amussim exactos, laurea, quam Magistralem vocant,

donavit.

