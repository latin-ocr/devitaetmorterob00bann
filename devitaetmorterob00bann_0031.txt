ROBERTI ROLLOCI. 13

retur: praeter votum tamen ad publica negotia pleraque invitus evoca-
batur, quae quidem ille egregia sanctissimaque prudentia expedierat.
Praecipiti plebis zelo turbata, maturo ejus consilio in ordinem redie«
runt : rara zeli socia prudentia, nec assiduus prudentiae comes zelus,
utriusque tamen insignem temperiem ROLLOCO indiderat qui mu-
nera tacito dispertit arbitrio, quam sensit cum Ecclesia tum Res-
publica Scoticana cum insigni suo emolumento sibi salutarem.
Novissimo vitae biennio sic curis publicis involvebatur, ut ej us vale-
tudo hostilis satis indies labasceret: assiduis enim calculi cruciatibus
angebatur, stomachi infirmitate languescebat, verum quantum judicio
humano consequi valemus, nisi hoc ipso tempore Ecclesiae nutanti
ac periclitanti opera sua subvenisset, in miseriarum Oceanum pes-
sundata fuisset. Inconsulto armatae plebis concrusu, Regis ac Sena-
torum ira vehementissime exarsit, quo factum ut Ecclesia et Respu-
blica in praeruptum et anceps periculum devolveretur ; squalida
enim ac lugubris rerum conditio quae tum temporis evenerat, trucem
lachrymabilemque faciem spectantibus praebuit: cum in turbis his
componendis complures operam et oleum perdidissent, eluxit tan-
dem, tanquam sidus salutare, sanctissima ROLLOOE prudentia. Pie-
tate ac sapientia, humilitate conditis, tantum Regii pectoris posse-
derat, ut ejus animum in Edinburgenos asperiorem lenierit, Ecclesiam

ex incendio, Rempublicam ex conflagratione eruerit: Quamvis ROL-

