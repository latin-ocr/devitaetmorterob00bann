ROBERTI ROLLOCI. 33

1583, in publico Academiae auditorio luculentam habuit orationem,
confluente copiosa cujusque ordinis multitudine, qua egregiam sui in
animis hominum admirationem concitavit. Postridie, qui dies in-
dictus erat adolescentibus qui philosophicum cursum statuerant inire
ad conveniendum, magna sese offerentium multitudo affuit. Nam ad
famam apertae Edinburgi Academiae multi, non ex ipsa tantum urbe,
sed ex vicina etiam regione confluxerunt adolescentes3 quos om-
nes Rollocus in Latini sermonis puritate addiscenda usque ad diem
examini constitutum diligentissime exercuit. Habito examine pleri-
que qui comperti sunt ad capessendum cursum philosophicum mi-
nus idonei curae Duncani Narnii, viri morum elegantia et doctrina
singulari, (ut eos exactiils in literis humanioribus in sequentem an-
num institueret) commissi sunt. In ipso autem limine cum insti—
tutione disciplinam conjunxit, et plerosque laxiori trivialium Scho-
larum disciplina effraenes adhibita severitate compescuit ; severita-
tem tamen insita quadam sibi clementia prudenter temperavit; et
utramque religionis elementis sic miscuit ut guttatim tenellis adoles-
centium animis pietatem instillaret. Inque eam rem singulis diebus
Saturni (cum discipulos a mane ad meridiem usque disputationibus
exercuisset) a meridie praelegit Quaestiones Bezae in quas etiam bre-
vem analysin ad discipulorum memoriam juvandam edidit ; in

iis etiam diebus Dominicis ab hora septima matutina ad sesqui-

E

