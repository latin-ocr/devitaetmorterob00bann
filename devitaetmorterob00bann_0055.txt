ROBERTI ROLLOCI. 37

nationes, salutares eruit, non sermonis fuco obductas, verum senten-
tiarum pondere ac gravitate efficaces ad adolescentium animos emol-
liendos, instituendos et ad sanctimoniam efformandos. Hujus praelec-
tionis tanta fuit efficacia ut ea adolescentium animi arctiiis quam
asperiori aliqua disciplina in officio continerentur. Absoluta praelec-
tione scrutari deinde coepit ex censoribus, quos ad delicta singu-
lorum in suis classibus observanda nominarat, quos ea hebdomada
notassent delinquentes: delatos summa dexteritate increpuit, iram
Dei ante oculos proposuit, dedecoris metu attonitos reddidit quibus
plus ad penitentiam et vitae emendationem apud eos profecit quam
si mille plagas inflixisset. Quibus enim aliorum nec verba, nec ver-
bera dolorem afferre, lacrymas excutere quivissent, coelestem iram
intonando, blandis promissis mulcendo, sic eos terruit, concussit,
prostravit, ut suspiria, singultus, interdum etiam fletus uberrimos
expromeret. Illud autem in eo fuit insigne quod sive promissiones
evangelicas proponeret, sive severe judicia minitaretur, ita se inter-
dum etiam nequissimi animo (adversus quem vehementissime excan-
duisset) insinuavit ut profusum ejus in se amorem derivaretÍ¾ neque
tam metu quam amore ad ultroneum obsequium traduceret. Con-
suevit etiam singulis hebdomadis, vel ut occasio ferebat, Regentes
convocare, ut inter se conferendo consultarent et dispicerent si quid

reformatione opus haberet, aut in melius mutari posset z quo factum

