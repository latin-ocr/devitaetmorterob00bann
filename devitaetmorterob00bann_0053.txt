ROBERTI ROLLOCI. 35

non posset labor improbus Ρ Exacto curriculi philosophici quadrien-
nio, post accuratam singulorum examinationem, laurea, quam
magistralem vocant, eos donavit, sed prius summa gravitate ad-
monitos officii sui. Monuit eos quanta diligentia et solicitudine
eormn bono invigilasset, quam serio semper eorum animos praepa-
rasset ad alteram illam vitam ac immortalem, ad quam hortatus erat
ut vitae hujus praesentis ac periturae omnes cogitationes, omnia
studia etiam humaniora, omnes actiones dirigerent τ quam serio de-
derit operam ut ejus vitae sensu aliquo magis magisque indies affi-
cerentur, ut eo quasi gustu futurae laetitiae ac gloriae allecti deside-
rarent illam plenitudinem gaudiorum, et suspirantes expectarent adop-
tionem et redemptionem corporis sui. Commendabat quidem iis
artes, scientias, exercitationes quascunque quae sunt etiam hujtls vitae,
postulabatque ut quamprimiun ingrederentur certum aliquod vitae
genus honestum ac laudabile, in quo vel Ecclesiae, vel reipublicae usi-
bus inservirent3 sed ita semper ut meminerint admonitionis Paulinae,
ut quia tempus contractum est imposterum uterentur hoc mundo ut
nou abutentes, qua permisit quidem Paulus procurationem istorum
omnium quae ad praesentem vitam pertinent, sed ita tamen ut interea
dum his exercerentur πολίτευμα suum haberent in coelis, hoc est, dum
corpora versantur circa ea, animi interea in coelis sint, intuentes

Deum, ejus voluntatem et gloriam, et expectantes inde venturum

