ROBERTI ROLLOCI. 559

tis alios sugillando, criminando, taxando aucuparentur: hortatus
etiam ut nihil opinionis, omnia conscientiae grata agerent. Huic
tam indefesso studio et immensis laboribus ita benedixit Deus ut
plurimos paucis annis ad munus pastorale propulerit, in quibus
sanctimoniae et eruditionis suae viva effigies eluceret.

Ad hos labores tanta industria exantlatos accedebat et alim, quod
cuni videret in templo, quod Novum vocatur, ingentem summo mane
convenire multitudinem populi Í¾ nollet eum, ut solebat, otiosum se-
dere, sed (tanta hominem alios in via Domini instituendi incessit
cupido) singulis diebus Dominicis hora septima matutina (quod an-
tehac Edinburgi nunquam factitatum) palam concionari coepit, tanta
Spiritus et potentiae demonstratione, tanto sententiarum pondere, tanta
verborum gravitate ut plerorumque mentes coelesti luce perfunderet,
affectus permoveret, omnes in sui admirationem raperet. Neque
enim vulgus tantum movit, sed et eruditum hominum genus sic af-
fecit ut novam lucem in mentibus suis accendi, novos affectus in
cordibus formari non obscure sentirent ac profiterentur.

Postquam sic concionando absoluisset Apostoli Pauli Epistolam
ad Ephesios, scripsit in eam commentarium qui typis excusus est
auno 1590. Eodem fere tempore in Academia discipulis suis pub-
lice diebus Lunae praelegit Epistolam ejusdem Apostoli ad Romanos,

inque eam edidit analysin logicam, interjecto etiam (occasione aureae

