NARRATIO VITAE ΕΤ OBITUS

SANCTISSIMI DOCTISSIMIQUE VIRI

D. ROBERTI ROLLOCI, SCOTL

MINISTRI EVANGELII ET RECTORIS

ACADEMIAE EDINBURGENSIS.

JAM olim inolevit mos virorum illustrium et virtute aliis praecel-
lentium vitam obitumque describendi, et ad posteritatis memoriam
consecrandi. Laudabilis sane consuetudo, et qua vix alia observa-
tione dignior. Ejus enim maximus pubiice usus ad homines ad vir-
tutem, pietatem, bonosque mores excitandos. Mirum quantum ex-
empla rudiores moveant! Nam quod praeceptis, etiam ex ipso vivo
sacrarum literarum fonte traditis, tota vita discere non possunt, pro-
borum virorum exemplo et imitatione facile assequuntur: praesertim
si noti sint, si eorum facta et mores oculis obversentur, si palam fiat
eorum tota conversatio. Quo magis moveor ut piae memoriae Ro-
BERTI ROLLOCI vitam moresque paucis describam (cujus non doc-
trinam tantum, sed et sanctimoniam vitaeque integritatem ipsi etiam

qui supersunt et una cum eo vixerunt veritatis hostes inficiari non

