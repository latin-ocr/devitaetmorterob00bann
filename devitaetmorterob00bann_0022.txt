4 VITA ET MORS

careni potius quam illustrarem. Moerore etiam Ecclesiae eJus obitu be-
nigno parente orbatae, Reipublicae principi alumno viduatae, exhausta
memoria mea, hebetata mentis acies, exaruit denique sermo. Sed et
animo volvebam quorundam solennem consuetudinem, celebrandi
etiam profanum genus hominum, quos jam claudit gehenna, eo-
rumque encomiis multijugas paginas refarciendi, acin iis umbratilia
tantum virtutis simulacra ad coelos usque laudibus evehendi. ROL-
LOCUM autem dum superesset verae virtutis thesaurum, nunc autem
eoelestis Hierusalem incolam,diuque cupita fruentem gloria, oblivionis
ac silentii tumulo sepelire nefas putabam. Pensitabam etiam quam
innumeris vinculis adamantinis me cum aliis plurimisâ€”sibi devinxerit
ut non sine nefario scelere tantum virum taciturnitate operire me
posse putem. In hoc consiliorum bivio cunctabundus diu haeseram,
silentiumne an sermonem de tanto viro capesserem: tandem diutur-
nam cunctationem abrupi, inque eain sententiam descendi, non verbo-
rum illecebris, aut lenocinio orationis, ejus laudes amplificandi qui
jam beatas sedes incolit, inexhaustoque saturatur gaudio in vultu
Dei et Agni scaturiente. Verum animo meo statui ejus vitae ac
mortis inclytarumque virtutum effigiem, quam fieri potest expressam,
depingere, cujus pulchritudine allecti nos qui ei supersumus, ad vitae
elius sanctissimae vestigia premenda sollicitemur, vitamque hanc no-

stram consimili exitu felici ac honoro claudamus. Et quamvis ego

