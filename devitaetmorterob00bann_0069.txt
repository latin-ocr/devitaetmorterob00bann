ROBERTI ROLLOCI. 51

amicitia, accersendum te curavi, ut reverentiam, qua semper a cunis
Christi ministerium prosecutus sum, testatam facerem. Ego quidem
pro modulo doni preces in sinum Dei fudi ; tu quaeso pro me precum
sacra peragito ; ego corde et affectu sequar t interim ne protrahi
vitam hanc flagita.’' Provolutis omnibus qui aderant in genua preces
celebrat Balcanquellus. Inter reliqua flagitat vellet Deus tanti viri
diuturniorem usuram indulgere, cum Ecclesiae et Reipublicae salus tan-
topere eum poscant. Rollocus sic orantem interpellat, ‘⁶ Satius, inquit,
mihi hujus vitae, unice in votis habeo vitam coelestem cum Deo in
Christo reconditam.⁷’ consummatis precibus in verbi praedicati enco-
mia erumpit : “Verbum,inquit, Dei potentia ad salutem,Dei sapientia,
vita ; nec ulla ulli absque verbo salus : non est, credite mihi, exigui
momenti negotium verbum praedicare: perinde non est ac Platonis
Aristotelisve textum interpretari, aut orationem pigmentis ac leno-
cinio sermonis oblitam recitare : in sanctimonia, humilitate, efficaci
spiritus demonstratione situm est verbi praeconium : quanti illud sem-
per fecerimjnovit Deus.” Dein ad preces revertitur: “ Veni, inquit‚Do-
mine J esu, horum oculorum nervos abrumpe, alios mihi largire: cupio
dissolvi ac tecum esse t matura venire, Domine J esu, ne ultra differ3
egredere pusilla vita, ut ingrediatur melior illa vita Dei : insere, Do-
mine J esu, huic corpori manum tuam, arripe tibi animam istam.’' Cum

aliquandiu mane quievisset silentium tandem hoc sermone abrumpit,

